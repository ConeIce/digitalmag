---
title: "കനൽ കാറ്റ്"
author: "Hazna R Mohammed"
semester: 5
year: 2021
audio: "true"
---

<audio controls>
  <source src="audio/hazna.m4a" type="audio/mpeg">
  Your browser does not support the audio element.
</audio>

മഴതോർന്ന സന്ധ്യയിൽ, ഉമ്മറപ്പടിയിൽ -
ന്നനവാർന്ന മനസ്സുമായ് ഏകയായി.
കലങ്ങിയ കൺകൾ, പൊലിയും പ്രതീക്ഷകൾ,
അസ്തമയ സൂര്യനെ ഉറ്റുനോക്കി.
ആകാശമാകെ പടരും ഇരുട്ടുപോൽ,
തീവ്രമായ് മൂടുന്നിതാ ഓർമ്മകൾ.
പിടയുന്നുവെങ്കിലും സഞ്ചരിക്കുന്നു ഞാൻ
ഇന്നലെയിലേക്കങ് ഓർമയാലെ.
നിനയ്ക്കാത്ത നേരത്തു, വന്നു നീ ചാരത്തു,
ക്ഷണിക്കാതെ വന്നോരഥിതിയായി.
ഒരു കുഞ്ഞ് പൂമൊട്ടായെൻ മനസ്സിൽ-
പ്രണയത്തിൻ കാറ്റായി വീശിനിയെ.
ശോകമായ് തോന്നിയ വേളയിലൊക്കെയും -
മൃദുമന്ദഹാസം നിറച്ചു നീയേ.
അന്ധകാരം നിറഞ്ഞീടുന്ന നേരത്തും -
മിന്നാമിനുങ്ങുപോൾ പുൽകി നീയേ.
എങ്കിലും ക്ഷണികമെന്നോർത്തിലൊരിക്കലും,
നീ തന്ന സ്നേഹത്തിൻ കിരണങ്ങളും.
വറ്റിവരണ്ടൊരു മരുഭൂമിയിലേക്ക് നീ ,

ഓർമ്മതൻ പേമാരി ആയതെന്തേ??? .
ക്രൂരമായുള്ള മുഖമുദ്ര ചാർത്തിച്ചു -
വിധിയെ പഴിച്ചു ഞാൻ നീങ്ങിടുന്നു.
പിരിഞ്ഞോരാ വേളയിൽ,
നിറഞ്ഞൊരാ കണ്ണുകൾ മൗനത്തിലൂടെ പറഞ്ഞിരുന്നു.
ഒരു നാൾ നീയും
കൊടുംകാറ്റാകണം -
പൂവായ എന്നെ കൊഴിച്ചിടേണം.
പറക്കണം നീയുമായ്‌ നിമിഷങ്ങൾ എങ്കിലും -
ഓർമകളെയൊക്കെ ഒന്നുറ്റുനോക്കി.
ഒടുവിൽ നീ ശമിക്കുന്ന വേളയിൽ -
വീണിടും ഞാനുമീ മണ്ണിലേക്ക്.
